Tüm dünya en eski atalarımıza Pelasg adını verir ki bu da daha sonra gelenatalarımızdan bize kalmış bir kelimedir. Onlar atalarına Plak ya da Pleq(Plak-İhtiyar, Pleq-İhtiyarlar4) demişlerdir. Ne olursa olsun bu halk, tarihleri boyunca doğu Avrupa coğrafyasında daha büyük, daha güçlü ve daha genişti. Balkan’ın tümünde ve Tuna'nın ötesinde Macaristan, Hırvatistan vd. yer almaktaydılar. Ayrıca Yunanistan ve Küçük Asya'nın, yani Anadolu'nun batı kısmı Pelasgların, eski Arnavutlar’ın bölgeleriydi. Pelasgların bazıları Adriyatik denizini aşarak, İtalya'ya gittiler ve Etrüskler, Latinler ve İtalya'nın halkları Pelasg soyundan gelmişlerdir

Toskëria’nın tümü ve Gegëria’nın büyük bir bölümü işte bu vaziyettedir. Gegëria’nın bazı bölgelerinde, insanlar sert dağlık kesimlerinde silahla kuşanmış bir şekilde yaşadıklarından dolayı diğerleri kadar baskı görmemişlerdir; asker yollamayıp, vergi vermemelerine rağmen hükümetsiz ve medeniyetten uzak her gün birbirlerini öldürerek yaşamaktadırlar. Bunların da herhangi bir kazanç yoluna sahip olamadıklarından dolayı, yoksulluk bunları âdeta eritmektedir. Ancak tüm bunlara rağmen Türk hükümeti gün geçtikçe çemberi daraltmaktadır ve bunları da bastırmak, derilerini dahi çıkartmak için şiddet uygulayıp silahlarını almak isterler
