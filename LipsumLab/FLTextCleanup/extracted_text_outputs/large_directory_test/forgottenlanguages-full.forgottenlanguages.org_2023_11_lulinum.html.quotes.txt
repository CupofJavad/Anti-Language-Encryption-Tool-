Si offers munus tuum ad altare..

Et ecce uidi ante nos murum maximum, cuius longitudinis et altitudinis terminus nullus uidebatur. Cum ergo ad eum uenissemus, statim nescio quomodo fuimus in summitate eius, cum nullus aditus in eo appareret alicubi

Solebat etiam creberrime ob magnum cordis castigandi corpus affectum ingredi uicinum fluuium, ac sepius in eo supermeantibus undis inmergi, sicque ibidem quandiu sustinere posse uidebatur psalmis uel precibus insistere fixusque manere ascendente aqua fluminis usque ad lumbos, aliquando usque ad collum ; atque inde egrediens numquam ipsa uestimenta uda atque algida deponere curabat, donec ex suo corpore calefierent et siccarentur

Erat autem pluuie tempus et uidi irim fulgidam solo mentis intuitu. Exterioribus enim oculis faciem celi ab eo loco in quo eram intueri non poteram et dixi Domino in corde meo: Obsecro, Domine, ut quod nunc sola mente uideo etiam oculo carnis aspiciam quo magis de hac uisione spirituali certificer
